#submission-guide
  :markdown
    # Как да (не) си изпращаме задачите

    Тук ще намерите кратки (или не толкова кратки) инструкции за това как да си изпращате
    задачите.

    ## Накракто

    * Прочетете си условието **внимателно** и дори няколко пъти.
    * След като сте написали решение, изпълнете примерния тест.
    * Ако имате желание, напишете още тестове.
    * Не споделяйте решението си с никого.
    * Не гледайте чужди решения.
    * Проверете дали кодът ви спазва [The Clojure Style Guide](https://github.com/bbatsov/clojure-style-guide).
    * Прочетете си условието.


    ## Преписване и споделяне на решения

    Всички решения стават публични след крайния срок на задачата. Преди това всякакво споделяне
    на решения е забранено.

    Това включва:

    * Да пратите решението си на някой друг.
    * Да го покажете на другарче, за да "почерпи идеи".
    * Да го сложите някъде публично преди крайния срок (например GitHub).

    Ако хванем, че сте преписвали, ви късаме без много-много обяснения и губите всичките си
    точки от задачи. Когато се видим през септември, схемата за оценява продължава да важи за
    вас и вие продължавате да имате 0 точки от задачи. Това означава, че се борите за 3 или 4.
    Ако сте много нахални, санкциите могат да бъдат по-тежки.

    Често виждаме двойка решения, едното от които е променено за да изглежда различно. Това
    се хваща по-лесно, отколкото си мислите. Имаме достъп до всички задачи, които сте предали,
    както и до тези на другарчето ви. Ако решим, че случая е такъв, няма да даваме
    много обяснения. По-добре не го правете.

    От друга страна, не се притеснявайте да напишете най-простия възможен код, понеже
    "други хора ще предадат същото решение". Това също се разпознава лесно, и разбира се,
    няма да сметнем, че сте преписвали. Пишете най-добрия код, на който сте способни,
    не споделяйте решенията си и няма да има причина да се притеснявате, че ще помислим,
    че сте преписвали.

    ## От какво имате нужда

    Ако пращате задача за първи път, първо се уверете, че използвате Clojure 1.5.0.

        $ clj
        Clojure 1.5.0

    Ако версията e по-стара от 1.5.0, качете си по-нова. Има достатъчно разлики, за да
    може някое домашно да върви при вас, но не и при нас.

    ## Примерен тест

    С всяка задача публикуваме примерен тест в [GitHub хранилището](http://github.com/fmi/clojure-homework).
    Запишете решението си като `solution.clj` и задължително **изтеглете теста и го пуснете**.

        $ clj sample_test.clj
